Στην εργασία αυτή θα υλοποιήσετε ένα δικό σας geofence app. Πρόκειται για μία εφαρμογή η οποία σας επιτρέπει να ορίζετε περιοχές στο χάρτη και εν συνεχεία να παρακολουθεί αν η τρέχουσα τοποθεσία της συσκευής είναι μέσα στις περιοχές αυτές. Τότε θα καταγράφει την πληροφορία αυτή και θα ενημερώνει το χρήστη.

*Activity*
Το αρχικό activity της εφαρμογής θα παρέχει κάποιες επιλογές στο χρήστη. Συγκεκριμένα:
- Επιλογή για ορισμό περιοχών στο χάρτη (MapActivity)
- Επιλογή τερματισμού εντοπισμού και καταγραφής
- Επιλογή προβολής των σημείων στα οποία η συσκευή εισήλθε σε κάποια από τις ορισμένες περιοχές (ResultsMapActivity)

*MapActivity*
Η πρώτη επιλογή θα οδηγεί σε ένα activity που διαχειρίζεται ένα χάρτη (Google maps). Εκεί θα προβάλεται η τρέχουσα θέση της συσκευής. Με παρατεταμένο πάτημα σε μία περιοχή του χάρτη θα ορίζεται μία κυκλική περιοχή με κέντρο το σημείο όπου πάτησε ο χρήστης και ακτίνα 100 μ. Οι περιοχές αυτές θα εμφανίζονται ως κύκλοι επάνω στο χάρτη. Ο χρήστης μπορεί να ορίσει όσες τέτοιες περιοχές επιθυμεί. Με παρατεταμένο πάτημα σε μία υπάρχουσα περιοχή, θα μπορεί να την αφαιρέσει. Στη ίδιο activity θα υπάρχουν και 2 κουμπιά. Το ένα (Cancel) θα επιτρέπει την επιστροφή στην αρχική οθόνη και ακύρωση της μέχρι τώρα επιλογής περιοχών. Το άλλο (Start) θα:
- Επικοινωνεί με έναν content provider για να καταγράψει τις θέσεις σε μία βάση δεδομένων
- Ξεκινά ένα service

*Content provider*
Ο ContentProvider θα δίνει πρόσβαση στη βάση δεδομένων της εφαρμογής. Θα επιτρέπει:
- την καταχώρηση των κέντρων των περιοχών τις οποίες επιλέγει ο χρήστης για κάθε user session (session_id). Το user session ξεκινά κάθε φορά που ο χρήστης πατάει το κουμπί "Start" από το χάρτη και ολοκληρώνεται όταν πατήσει το κουμπί τερματισμού από το κεντρικό activity ή όταν το process της εφαρμογής τερματιστεί από το σύστημα.
- την ανάκτηση των κέντρων των περιοχών του τρέχοντος session
- την καταχώρηση των σημείων στα οποία η συσκευή εισήλθε και εκείνα στα οποία εξήλθε μέσα στις περιοχές που είχε θέσει στο τρέχον session.
- την ανάκτηση των σχετικών σημείων για το *τελευταίο* session (είτε τρέχον είτε όχι)

*Service*
Το service θα εξυπηρετεί τις ακόλουθες λειτουργίες:
- καταγραφή της τρέχουσας τοποθεσίας της συσκευής εφόσον αυτή άλλαξε περισσότερο από 50μ τα τελευταία 5''.
- σύγκριση της τοποθεσίας αυτής με το κέντρο των περιοχών που ορίστηκαν (θα τις αντλεί από τον content provider). Η απόσταση με βάση τα GPS coordinates υπολογίζονται με τον τρόπο αυτό: https://www.movable-type.co.uk/scripts/latlong.html
-  καταχώρηση των σημείων στα οποία η συσκευή εισήλθε και εκείνα στα οποία εξήλθε μέσα στις περιοχές που είχε θέσει στο τρέχον session.

*BroadcastReceiver*
Ένας BroadcastReceiver θα σταματάει το service όταν δεν υπάρχει σήμα GPS και θα το ξεκινά στην αντίθετη περίπτωση.

*ResultsMapActivity*
Στο activity αυτό θα πρέπει να εμφανίζεται ένας χάρτης με επισημειωμένες τις περιοχές οι οποίες επιλέχθηκαν στο τελευταίο session από το χρήστη καθώς και τα σημεία στα οποία εισήλθε και εξήλθε στις περιοχές αυτές καθώς και η τρέχουσα θέση της συσκευής. Ένα κουμπί στο activity αυτό θα επιτρέπει την παύση και επανεκκίνηση του service. Ένα δεύτερο θα επιτρέπει την επιστροφή στην αρχική οθόνη/activity.

*Γενικά*
- Η εφαρμογή θα πρέπει να λειτουργεί ακόμα και όταν τα activities (αρχικό, map και τελικό) δεν είναι στο foreground...
